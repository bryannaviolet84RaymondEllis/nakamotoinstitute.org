translated_title: התקפה ספקולטיבית
image: joker-burning-money.jpg
image_alt: The Joker demonetizing the USD

## מבוא

הלועגים לביטקוין[^1] אוהבים לספר לנו איך ביטקוין לעולם לא יאומץ על ידי ההמונים. הם חוששים מתוך שמחה שביטקוין לא יצליח לחצות את [התהום השיווקי](https://he.wikipedia.org/wiki/%D7%94%D7%AA%D7%94%D7%95%D7%9D_%D7%94%D7%A9%D7%99%D7%95%D7%95%D7%A7%D7%99):


*  הוא מסובך מדי
*  אין לו מבנה משילותי נכון [^2]
*  אבטחה קשה מדי
*  מערכות תשלומים מבוססי פיאט קיימים או עתידיים טובים יותר
*  המחיר יותר מדי לא יציב
*  הממשלה תחסום אותו
*  אין לו סקיילביליטי

תגובת קהילת הביטקוין היא או להתווכח על הטיעונים הנ"ל ללא סוף [^3] או לוותר ולהגיד דברים כמו:

*  ביטקוין המטבע לא חשוב; טכנולוגיית הבלוקצ’יין היא מה שחשוב
*  יהיה עדיף אם בנקים וממשלות ישתמשו בטכנולוגיית הבלוקצ’יין
*  ביטקוין צריך להיות נחלת הגיקים, הוא רק ניסוי
*  פיאט וביטקוין יחיו זה לצד זה בשלום ובשלווה
*  ביטקוין הוא הmyspace של ‘מטבעות ווירטואלים’

כל אחד מטיעונים הנ"ל שווה מאמר בפני עצמו, אם רק בשביל לנתח אב-טיפוסים פסיכו-חברתיים של התוקי השייך.

אכן חלק מהביקורות מוצדקות, אבל סובלות מכשלים לוגיים. ביטקוין לא יאומץ באופן חופשי על ידי ההמונים, הוא יהיה כפוי עליהם. כפוי במובן של "מוכרח עקב המציאות הכלכלית". אנשים ייאלצו לשלם בביטקוין, לא בגלל ‘הטכנולוגיה’, אלא מפני שלא יהיה אדם שיקבל את הפיאט חסר-הערך שלהם כתשלום. בניגוד לדעה הרווחת, כסף טוב מדחיק את הגרוע. הדחיקה הזאת התחילה כדימום פיאט קל. הוא יתקדם במהירה לדימום מדרגה 4 הודות למתקפות ספוקלטיביות על מטבעות פיאט חלשים. התוצאה הסופית היא היפר-ביטקויניזציה, זאת אומרת "הכסף שלך לא טוב פה".

## חוק ת’ייר: כסף טוב דוחה גרוע

> במהלך ההיסטוריה, אלו היו מטבעות טובים וחזקים שדחקו את המטבעות הגרועים והחלשים הצידה. במהלך אלפי שנים, מטבעות חזקים ניצחו והעיפו חלשים בתחרות בינלאומית. הדרכמון הפרסי, הטטרדרכמא היווני, הסטאטר המקדוני, והדינר הרומאי לא נהפכו למטבעות השולטים של העולם העתיק מפני שהיו "גרועים" או "חלשים". הפלורינים, דוקאטים והסקווינים של ערי המדינה האיטלקים לא נהפכו ל"דולרים של ימי הביניים" כי הם היו מטבעות גרועים; הם היו בין המטבעות הטובות ביותר שאי פעם הונפקו. הלירה שטרלינג של המאה ה19 והדולק של המאה ה20 לא נהפכו למטבעות השולטים של זמנם כי הם היו חלשים. עקביות, יציבות ואיכות גבוהה איפיינו את המטבעות הגדולים שניצחו בתחרות השימוש ככסף בינלאומי.
>
> <footer class="blockquote-footer"> [Robert Mundell] (http://en.wikipedia.org/wiki/Robert_Mundell), ["Uses and Abuses of Gresham's Law in the History of Money"] (http://www.columbia.edu/~ram15/grash.html)</footer>

ביטקוינים הם לא רק כסף טוב, הם הכסף הטוב ביותר.[^4] לרשת הביטקוין יש את מדיניות הממונית הטובה ביותר[^5] והשם הטוב ביותר[^6]. לכן, עלינו לצפות שביטקוינים יעיפו מטבעות גרועים וחלשים מהמחזור[^7]. איך ייראה התהליך בו ייהפך ביטקוין למטבע השולט? אלו מטבעות פיאט יהיו הראשונים להעלם? אלו השאלות המעניינות של היום, כשהנחות היסוד לשאלות הללו כבר אמיתות מבוססות.[^8]

## 1\. דימום פיאט

המגמה הנוכחית של ביטקוין הוא לעלות בערכו בקו מגמה מעריכי כשכל כמה זמן משתמשים חדשים מגיעים בגלים. הכסף הטוב "לאט לאט" דוחק את הגרוע. שני גורמים אחראים לכך:

1. הפחתה במידע א-סימטרי – אנשים לומדים על ביטקוין ומגיעים להבנה שביטקוינים הם אכן הכסף הטוב ביותר שקיים. מניעים חופפים אפשריים:
    - הפרעת קשב וריכוז – סגידה כפייתית לחפצים חדשניים/ייחודיים, תוצאה של תרבות צריכה פוסט-מלחמתית מפותחת ו/או תופעות ביולוגיות מולדות
    - FOMO – החרדה מפספוס השתתפות במשהו "מגניב", או במילים אחרות, תאוות בצע והשתוקקות למעמד. (ראה [Regret Theory](http://www.investopedia.com/terms/r/regrettheory.asp)  ו[קבוצות פנים](https://he.wikipedia.org/wiki/%D7%A7%D7%91%D7%95%D7%A6%D7%AA_%D7%A4%D7%A0%D7%99%D7%9D_%D7%95%D7%A7%D7%91%D7%95%D7%A6%D7%AA_%D7%97%D7%95%D7%A5)), en otras palabras, la avaricia y búsqueda de estatus
    - PISD – הפרעת דְחַק פוסט-אינטרנטית, או במילים אחרות, “דִיסְרָאפְּשֶׁן", “הדבר הגדול הבא", “האינטרנט של הכסף"
2. נזילות ההולכת וגדלה – קניית ביטקוינים הוא היום יותר נוח ועם פחות עמלות ממה שהיה לפני שנה. סביר להניח שזה יהיה המצב גם בעוד שנה. מדוע? כי מכירת ביטקוינים היא עסק רווחי ותחרותי. מדוע? כי אנשים רוצים ביטקוינים; ראה למעלה.

המשתמשים החדשים האלה מגיעים בגלים. מפני 
[פסיכולוגיית המונים] (https://he.wikipedia.org/wiki/%D7%A0%D7%95%D7%A8%D7%9E%D7%94)
הגלים האלה גורמים לטלטלה בשער החליפין: המהמרים המנוסים אינם בטוחים בעוצמת או היקף האימוץ, והמהמרים החובבנים נותנים להתלהבות ולחרדה שלאחר מכן להשתלט עליהם. בכל אופן, כאשר הגל נרגע והידיים החלשות פרשו, המחיר הוא פי כמה יותר גבוה ממה שהוא היה לפני הגל. הדימום ‘האיטי’ הזה הוא דפוס האימוץ הנוכחי, והפרשנים בדרך כלל מניחים אחד מהבאים:

1. דימום איטי לעולם לא התרחש, בדייה בעלמא המבוססת על נתונים שגויים
2. דימום איטי נעצר, המניעים הנ"ל רק שייכים לליברטריאנים מתחת לגיל 25 או לבני טפש עשרה זועמים
3. התהליך יצטמצם בהדרגתיות, משכבר האנשים המעורים טכנולוגית כבר עלו על הרכבת

החיזוי שלי הוא שדימום איטי כבר [צובר תאוצה] (https://trends.google.com/trends/explore#q=bitcoin) והוא רק השלב הראשון. השלב השני יהיה מתקפות ספקולטיביות שישתמשו בביטקוין כבסיס. השלב השלישי והאחרון יהיה היפר-ביטקויניזציה.


## 2\. משברי מטבע

> זה אולי יהיה רעיון טוב להשיג כמה רק למקרה שזה באמת יתפוס. אם מספיק אנשים חושבים אותו דבר, זה נהפך לנבואה שמגשימה את עצמה. ברגע שהוא bootstrapped, יש כל כך הרבה יישומים אם יהיה ניתן לשלם כמה סנטים ללא מאמץ לאתר כמו שניתן בקלות להכניס מטבעות למכונת משקאות. </p>
>
> <footer class="blockquote-footer">[סטושי נקמוטו](http://satoshi.nakamotoinstitute.org/emails/cryptography/17/), 17/1/2009</footer>

דימום איטי מוביל למשבר מטבע כאשר הערך הצפוי של ביטקוין נהיה יותר אמיתי בראש של אנשים. בהתחלה, הם שמרניים, הם משקיעים "מה שהם יכולים להרשות לעצמם להפסיד". אחרי 12-18 חודשים, המאגר הצנוע של ביטקוינים שלהם עלה בשוויו. הם לא רואים סיבה שהמגמה הזאת תיפסק: העקרונות השתפרו ועדיין ביטקוין במחיר נמוך. הביטחון העצמי שלהם עולה. הם קונים עוד ביטקוינים. הם מסבירים: “טוב, זה רק [1-5%] מהשקעותיי". הם רואים את המחיר נוסק כמה פעמים, תוצאה של בועות שמתפוצצות או סתם מכירות חרדה מבוהלות – זה מפתה אותם לרכוש עוד, “מבצע". ביטקוין תופס נתח יותר גדול במאזן הכללי שלהם.

בעמודת החובות של מאזן הביטקוינר יהיו משכנתאות, הלוואות למימון לימודים ורכב, תשלומי כרטיסי אשראי וכו’. כל אחד יגער במי שילווה כסף בשביל לקנות ביטקוין. האמת היא שכסף הוא פָאנְגִּ’בְּל: אם תקנה ביטקוין במקום להחזיר את קרן המשכנתא, אתה משקיע ביטקוין ממונף. כמעט כל אחד הוא משקיע ממונף, כי זה הגיוני כלכלית (בטווח הסביר). עלות הלוואה (כשריביות הן נמוכות) היא נמוכה מההחזר הצפוי של החזקת ביטקוינים.

רמת המינוף של תיק השקעות תלויה ביחס בין נכסים להתחייבויות. יותר קורץ להתמנף אם מאמינים שהתחייבויות הנמנות במטבע פיאט ירדו במונחים ריאלים. זאת אומרת, הם מצפים שהאינפלציה תהיה גבוהה מהריבית שהם משלמים. בשלב הזה זה ברור לכל בר-דעת ללוות המטבע המקומי החלש עם כל עירבון שהבנק יקבל, להשקיע במטבע חוץ חזק, ולהחזיר את ההלוואה אחרי כן עם רווחים ממומשים. בתהליך הזה הבנקים מייצרים עוד מטבע חלש והבעיה מחמירה.

כשאנשים פרטיים, עסקים או מוסדות פיננסים לווים במטבע המקומי לקנות ביטקוינים, התוצאה היא שמחיר הביטקוין במטבע ההוא יעלה בהשוואה למטבעות אחרים. נניח לצורך המחשה שמתחיל להיות טפטוף של קונים ממעמד הביניים בהודו. אלפי קונים נהפכים למאות אלפי קונים. ממשכנים נכסים שאינם משועבדים – בתים, עסקים, תכשיטי זהב וכו’ בשביל לִלְווׂת רוּפִּים הודים. קונים ביטקוינים עם הרוּפִּים הללו. מחיר הביטקוין ברופים הודים עולה, נוצרת פרמיה לעומת צִמְדֵי מטבע אחרים. ביטקוין בהודו שווה $600 כאשר באמריקה הוא נסחר ב$500. סוחרים יקנו ביטקוינים באמריקה וימכרו אותם בהודו וירוויחו $100. הם היו אז מוכרים את הרופים ההודים תמורת דולרים. זה היה מחליש את הרופי ההודי וגורם לאינפלציית ייצוא והפסדים למשקיעים זרים. הבנק המרכזי ההודי היה חייב או להעלות את הריבית, להטיל [מגבלות על הון] (https://en.wikipedia.org/wiki/Capital_control), או לבזבז את [יתרות המט"ח] (https://he.wikipedia.org/wiki/%D7%99%D7%AA%D7%A8%D7%95%D7%AA_%D7%9E%D7%98%22%D7%97) שלהם בניסיון להעלות את שער הרופי. הפתרון בר קיימא היחיד יהיה להעלות את הריבית, אבל זה יכניס את המדינה למיתון.

יש בעיה ענקית עם העלאת הריבית על ידי הבנק המרכזי ההודי: התשואה ההיסטורית שמניב ביטקוין היא %500 לשנה. גם אם משקיעים מצפים לקבל רק עשירית מזה, הבנק המרכזי יצטרך להעלות את הריבית לרמות בלתי סבירות כדי לבלום את המתקפה. התוצאה ברורה: כולם יברחו מהרופי ויאמצו ביטקוין מתוך מצוקה כלכלית ולא מתוך הארה טכנולוגית. הדוגמה הזאת להמחשה בלבד, זה יכול לקרות במדינה קטנה בהתחלה, או שזה יכול לקרות בו זמנית מסביב לעולם. מי ממנף את עצמו ואיך לא ניתן לדעת מראש, ויהיה בלתי ניתן לעצירה כשהסכר ייסדק.

אלו הן המדינות הפגיעות ביותר למשבר מטבע? יש רשימה שתעזור [פה] (http://www.businessinsider.com/countries-most-vulnerable-to-crisis-2013-11). ביטקוינים יהיו חייבים להגיע לאיזשהו סף נזילות, שישתקף על ידי מסחר משמעותי בכל מרכז פיננסי וגיבוי על ידי כסף אמיתי – שווי שוק – של לפחות $50 מיליארד, לפני שיהיה ניתן להשתמש בהם ככלי למתקפה ספקולטיבית. זה יגיע בד בבד או יגרום למשבר מטבע.

<div class="my-4 text-center">
  <img class="img-fluid rounded d-block mx-auto" alt="Europe's crisis contagion" src="/static/img/mempool/speculative-attack/europes-crisis-contagion.jpg" />
</div>

## 3\. היפר-ביטקויניזציה
התקפה ספקולטיבית שנדמה שהיא מבודדת למטבע חלש אחד או מעטים, אך הגורמת לכח הקנייה של ביטקוין לעלות באופן משמעותי, תיהפך במהרה למדבקת. לדוגמה, השווייצרים יראו את מחיר הביטקוין עולה פי עשר ולאחר מכן פי מאה. אלה עם מעוף יקנו ביטקוינים רק כי הם רוצים להמר עליהם, לא בגלל בעיה מהותית עם הפראנק השווייצרי. [השפעה דו-כיוונית] (https://en.wikipedia.org/wiki/Reflexivity_%28social_theory%29) תביא לידי כך שהירידה בביקוש לפראנקים שוייצרים תגרום לאינפלציה גבוהה מהצפוי ולהיווצרות בעיה מהותית עם הפראנק השוייצרי. לולאת המשוב בין אינפלציה של הפיאט ודיפלציה של ביטקוין תכניס את העולם להיפר-ביטקויניזציה מלאה, כפי שמוסבר על ידי דניאל [פה] (https://nakamotoinstitute.org/mempool/hyperbitcoinization/).

## לסיכום

ביטקוין ייהפך לנחלת ההמונים. שוללי הביטקוין לא מבינים זאת הודות לדעות קדומות וחוסר הבנה פיננסית. אחד, הם מקשיבים רק לעצמם באותה מידה שביטקוינרים מקשיבים רק לעצמם.[^9]. הם [מחפשים בנרות] (http://www.reddit.com/r/buttcoin) ראיות שמחזקות את טענתם. שניים, הם לא מצליחים להבין כיצד מטבעות חזקים כמו ביטקוין משתלטים על מטבעות חלשים כמו הדולר: זו דרך התקפות ספקולטיביות ומשברי מטבע שעוללים [משקיעים] (https://he.wikipedia.org/wiki/%D7%92%27%D7%95%D7%A8%D7%92%27_%D7%A1%D7%95%D7%A8%D7%95%D7%A1), ולא דרך ניתוחים זהירים של כתבים כלכליים ו’צרכני המיינסטרים’. לכבוד הספקנים האלה שעוד מעט הולכים להכחד ‘מוסד נקמוטו’ השיק [מחווה לטענות נועזות] (https://nakamotoinstitute.org/mempool/the-skeptics/). 

* * *


Read in [English]({{url_for('blogpost', slug='speculative-attack')}}) and [Russian]({{url_for('blogposttrans', slug='speculative-attack', lang='ru')}})

[^1]: בכל הרצינות, יש אנשים על האינטרנט שמקדישים כמות זמן לא מבוטלת בשביל לכתוב אודות מטבע שהם חושבים שייכשל אך ממשיך להצליח מעבר לכל הציפיות. אני שמח לאיד על כך שאין להם שמחה לאיד. כמובן, יש מהם שמקבלים תשלום בשביל לכתוב תוכן שימשוך אליו קליקים ו/או סתם [טרולי דאגה] (http://www.urbandictionary.com/define.php?term=concern+troll) - שתי פעולות שאני מכבד ומבין.

[^2]: זה נטען בעיקר על ידי אנשים 'מבחוץ' המפנטזים על להיות מקובלים על ידי 'הבראנז'ה' באמצעות פוליטיקה/תארים ולא תהליכים כלכלים/מריטוקרתים. יש חפיפה בין פלח אוכלוסיה זה עם אוהדי הסרט "הסוד".


[^3]: ביטקוין עכשיו ב[ספטמבר שלא נגמר] (https://he.wikipedia.org/wiki/%D7%A1%D7%A4%D7%98%D7%9E%D7%91%D7%A8_%D7%A9%D7%9C%D7%90_%D7%A0%D7%92%D7%9E%D7%A8) כאשר כל אדם חדש שנחשף לביטקוין חושב שיש לו הבנה ייחודית של ביטקוין ושכולם צריכים לשמוע אותה. יש שטף בלתי פוסק של ניובים ש'דואגים' מפני 'בעיה' כזו או אחרת עם ביטקוין. קהילת הביטקוין עושה טעות כשהיא מתייחסת למגיעים החדשים האלה ברצינות במקום פשוט להגיד להם 'קרא המשך'.

[^4]: [Bitcoin is the Best Unit of Account](/mempool/bitcoin-is-the-best-unit-of-account) by Daniel Krawisz

[^5]: [The Bitcoin Central Bank’s Perfect Monetary Policy](/mempool/the-bitcoin-central-banks-perfect-monetary-policy/) by Pierre Rochard

[^6]: [Bitcoin Has No Image Problem](/mempool/bitcoin-has-no-image-problem/) by Daniel Krawisz

[^7]: [Hyperbitcoinization](/mempool/hyperbitcoinization/) by Daniel Krawisz

[^8]: אם אינך מסכים, אז או שלא למדת דבר או שאתה לא משתתף בדיון, חזור לנקודת ההתחלה.

[^9]: 'אני חיה בעולם מיוחד משהו. אני מכירה רק אדם אחד שהצביע לניקסון. איפה הם? אני לא יודעת. הם מחוץ לד' אמות שלי. אבל לפעמים כשאני בתיאטרון אני יכולה  להרגיש אותם.'
– [Pauline Kael](http://en.wikiquote.org/wiki/Pauline_Kael#Sourced)
